<!DOCTYPE html>
<html lang="uk">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Document</title>
</head>
<body>
  <h1>Млєт</h1>
  <a href="../02/index.html">Go back</a>
  <hr>
  <p>Матеріал з Вікіпедії — вільної енциклопедії.</p>
  <p><strong>Млєт</strong> (хорв. Mljet, італ. Meleda, лат. Melila) — острів у південній частині Хорватії, біля далматинського узбережжя.</p>
  <p>У західній частині острова розташований Національний парк. Східна частина острова відома своїми мальовничими бухтами з прекрасними пляжами. По периметру острова прокладена дорога, що полегшує його огляд. На острів ходять з Дубровника і Трстено регулярні і туристичні рейси.</p>
  <h2>Географія</h2>
  <hr>
  <p>Острів лежить на південь від півострова Пельєшац, від якого відокремлений Млєтським каналом. Довжина острова — 37 км, ширина — 3 км. Він має вулканічне походження, з численними ущелинами і проваллями, найдовше з них, Бабино Полє, яке простягається з півночі на південь острова. Порт Полаче (іт. Palazzo), головний порт на півночі країни, є портом заходу для туристичних поромів. Інші причали — Помена (Pomena) і Собра (Sobra). Млєт має один готель - Odisej (від грецького "Одіссей"), розташований в північно-західній частині острова. Острів Млєт — найпівденніший і найсхідніший з великих островів Адріатики. Він також найлісистіший серед хорватських островів (72 % площі вкрито лісом). Давні греки називали острів "Melita" або "мед", яка протягом століть перетворилася на слов'янську назву Млєт. Геологічно острів складається з вапняків і доломітів.</p>
  <h2>Національний парк</h2>
  <hr>
  <p>Всю західну частину острова займає старий хорватський Національний парк «Млєт», заснований 12 листопада <a href="https://uk.wikipedia.org/wiki/1960" target="_blank">1960</a> року. Головною пам'яткою заповідника є два озера з солоною водою — Велике (Veliko, площа — 45 га, глибина — 46 м) і Мале (Malo, площа — 24 га, глибина — 29 м). На Великому озері знаходиться острів Св. Марії, або, як його називають, острів на острові. На острові св. Марії знаходиться однойменний старовинний бенедиктинський монастир XII століття. Рослинний і тваринний світ острова унікальний; однак, впродовж століть йому довелося пережити два екологічних лиха. Перше було пов'язане з каналом, яким ченці в XII столітті з'єднали Велике озеро з морем, що привело до засолення первісно прісних озер. Друге викликали мангусти, яких в середньовіччі завезли на острів для боротьби з численними зміями, і які сильно скоротили кількість не лише змій, але й диких птахів, поїдаючи їхні яйця. Втім, зараз екосистема острова відновила баланс, а дикі мангусти є однією з цікавинок парку.</p>
  <h2>Населення</h2>
  <hr>
  <p>Населення громади за даними перепису 2011 року становило 1 088 осіб<sup>[1]</sup>. Динаміка чисельності населення громади<sup>[2]</sup>:</p>
</body>
</html>